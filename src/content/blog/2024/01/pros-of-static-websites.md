---
title: Passar statiska hemsidor dig? Kanske!
date: '2024-01-02T21:00:00+01:00'
description: Passar statiska hemsidor dig? Vi tror att de passar fler än vad du tror, läs mer och upptäck.
ogImagePath: /blog/2024/01/pros-of-static-websites.png
---
![Bild av ett imaginärt nätverk](/blog/2024/01/pros-of-static-websites.png)

[English translation here.](/en/blog/2024/01/pros-of-static-websites/)

I en digital era där informationens hastighet är avgörande, blir valet
av webbplattform kritiskt. Vissa har tagit ett steg tillbaka i tiden
för att använda så kallade statiska hemsidor, men alla har inte
upptäckt fördelarna med statiska hemsidor ännu.

Detta är egentligen inget nytt, det är egentligen bara vad vi hade
innan vi började med dynamiskt genererade hemsidor för över 20 år
sedan. Dock finns det relativt nya verktyg för att göra statiska
hemsidor bättre och enklare att än vad det fanns för 20 år sedan.

Statiska hemsidor är ofta ett bättre val än dynamiska hemsidor och vi
kommer gå igenom några av anledningarna som vi ser nedan.

Kontakta oss om ni är intresserade av att bygga en statisk hemsida
eller vill ha hjälp att bygga en och att hosta den. [Kontakta oss
här](/#kontakt).

## Fördelar
Här går vi igenom de fördelar vi ser med statiska hemsidor.

### Kortare laddningstider
Med en statisk hemsida så är det ofta lättare att resonera kring vad
man lägger in i sin hemsida, vilket gör att man på ett annat sätt får
en överblick över de olika sakerna man lägger in. Detta brukar leda
till att statiska hemsidor generellt innehåller färre onödiga
resurser eller onödiga anrop till tredje part.

Detta bidrar till att det är lättare att bygga en lättviktig hemsida
som får kortare laddningstider för användaren. Vilket leder till en
bättre användarupplevelse. Speciellt på dåliga uppkopplingar, till
exempel som för mobiltelefoner.

### Fungerar på alla enheter
Det är en vanlig missuppfattning att statiska hemsidor inte är
flexibla eller anpassingsbara. Detta är en olycklig tolkning av ordet
statisk i sammanhanget.

Statiska hemsidor är bara statiska i hur man uppdaterar innehållet,
inte hur de visas för användaren. De är i stort sett lika flexibla för
slutanvändaren som en dynamisk hemsida när det gäller vilka enheter de
fungerar på och att skala från mobiltelefon till dator.

### Säkerhet för servern
I och med att det inte finns några dynamiska komponenter som behöver
köras på serversidan så minskar attackvektorn på servern avsevärt, så
det är mycket lättare att säkra servern.

### Säkerhet för användaren
En säker server gör det mycket lättare att göra det säkert för
användaren också. En server som haft intrång kan börja sprida
elakheter till dess användare. Därför är det viktigt att ha en säker
server - för att skydda användaren av hemsidan.

### Prestanda för servern
En av fördelarna med statiska hemsidor jämfört med dynamiska är att de
inte behöver rendreras i realtid vid varje besök. Istället så gör man
all den rendreringen i förhand. Detta leder till att man får mindre
last på sin server och kan ha fler användare på mindre hårdvara - och
då spara på kostnader.

### Enklare serverhantering
Backup-processen blir trivial för servrar som bara har statiska
hemsidor på sig blir mycket enklare då man inte behöver hålla koll på
komplicerat innehåll i form av databaser. Allt som behövs för att
återskapa hemsidorna är strikt definerat i ett projekt och så kan man
återskapa hela hemsidan från det projektet.

## Begränsningar
De absolut största begränsningarna ligger i den statiska naturen,
vilket inte passar alla användningsområden.

Områden det inte passar kan vara bland annat:
- Hemsidor som ändras i av besökare på något vis.
- E-Handel där man behöver uppdatera lagersaldo när köp görs.
- Hemsidor med inloggning.
- Hemsidor som strikt måste ha ett inbäddat kontaktformulär.

Trots dessa begränsningar så finns det saker man kan göra för att
automatisera påfyllnad av innehåll från externa källor om det så
behövs för just det behovet.

## Slutsats
Trotts dessa begränsningar ovan så vill vi poängtera att vi anser att
statiska hemsidor passar väldigt många fler än vad som använder det
idag, inklusive verksamheter som inte tror att det skulle passa.

Verksamheter där jag ser stor potential för statiska hemsidor:
- Alla former av hemsidor som mest är kontaktinformation.
- Alla former av restauranger som inte har inbyggt bokningssystem och
  en meny som inte ändras så ofta.
- Alla former av verksamheter där det är statisk information, tex
  öppettider, telefonnummer, address och liknande för att hitta till
  verksamhetens fysiska plats.

Kontakta oss om ni är intresserade av att bygga en statisk hemsida
eller vill ha hjälp att bygga en och att hosta den. [Kontakta oss
här](/#kontakt).
