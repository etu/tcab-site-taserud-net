---
title: 'Serie om Säkerhet: Varumärken'
date: '2024-01-20T10:00:00+01:00'
description: Skydda du ditt varumärke på internet? Har du domänman, hemsida och e-postaddress som matchar varumärket?
ogImagePath: /blog/2024/01/security-on-branding/security-on-branding.png
tags: [Säkerhet, Varumärke]
---
![Bild av ett konstigt varumärke](/blog/2024/01/security-on-branding/security-on-branding.png)

Säkerhet för företag och organisationer har väldigt många sidor,
allt handlar inte om teknisk säkerhet, det handlar inte heller
om att se till att all personal är medvetna om riskerna kring
phishing, social engineering, eller att ha bra
[lösenord](/blog/2024/01/security-on-passwords/).

I detta inlägg så ska vi fundera lite på hur man kan skydda sitt
varumärke på internet. Detta är något som är viktigt för alla
organisationer och företag. Men kan även ha ett värde för vissa
privatpersoner, speciellt om det rör sig om en person som är
offentlig på något sätt.

[Kontakta oss](/#kontakt) om ni vill ha hjälp med att skydda er
organisation, företag eller annat varumärke.

## Varumärken bör ha domännamn och hemsida

Det är viktigt att ha ett domännamn som matchar varumärket.
Det finns flera anledningar till detta och vi kommer gå igenom
några av de risker vi ser.

### Risk 1: Andra kan registrera domännamnet

Om någon annan registrerar domännamnet så kan de använda det för
att skapa en hemsida som ser ut att vara er. Detta kan användas
för att lura kunder, sprida felaktig information, eller för att
sprida skadlig kod.

Detta kan då skapa ett dåligt rykte för er, eller i värsta fall
så kan det leda till att ni förlorar kunder.

### Risk 2: Att inte ha en hemsida

Även om ni har ett domännamn så kan det vara så att ni inte har
en hemsida. Detta kan leda till att andra registrerar ett
likvärdigt domännamn och skapar en hemsida som ser ut att vara er.

Detta skapar risker som är likvärdiga med att inte ha ett
domännamn till att börja med. Bara att ha en enkel hemsida med
grundläggande information som syns på en sökmotor kan vara
tillräckligt för ett grundläggande skydd mot att någon annan
försöker kapa ert varumärke.

### Risk 3: Att inte ha en e-postaddress

Att ha ett domännamn möjliggör även att ni kan ha en e-postaddress
som matchar varumärket. Detta kan vara viktigt för att skapa en
seriös kontakt med era kunder, leverantörer, eller andra intressenter.

Exempel, vilket ser mest seriöst ut?
> Du ska kontakta företaget Taserud Consulting AB, du hittar två olika
> e-postaddresser att kontakta dem på:
>
> 1. elis@taserud.net
> 1. taserud.consulting@example.com (eller gmail.com, hotmail.com, etc.)

Jag skulle säga att det första alternativet ser mer seriöst ut, för
att det matchar domännamnet som företaget använder. Detta gör att
den kontakten är mycket mer trovärdig än det andra exemplet.

## Sammanfattning

Alla dessa risker ovan går att motverka genom att ha ett domännamn,
en hemsida, och en e-postaddress som matchar varumärket.

Hemsidan behöver inte ens vara speciellt stor eller avancerad, det
räcker med att ha en enkel design med grundläggande information så
som:
- namn
- logotyp
- adress
- e-postaddress
- telefonnummer
- beskrivning av verksamhet

[Kontakta oss](/#kontakt) om ni vill ha hjälp med att skydda er
organisation, företag eller annat varumärke.
